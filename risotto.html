<!DOCTYPE html>
<html>
<head>
	<link rel="stylesheet" href="CSS/stile.css" type="text/css" />
	<title>risotto ai frutti di mare </title>
</head>
<body>
<h1>RISOTTO AI FRUTTI DI MARE</h1>
<div>
<h2>presentazione</h2>
	<p> Il risotto ai frutti di mare è un primo piatto classico della cucina italiana, ottimo sia nei mesi freddi che in quelli caldi. Ovviamente il risotto ai frutti di mare ha un risultato strepitoso se preparato con del buon pesce fresco, anche se la sua preparazione ovviamente sarà economicamente più dispendiosa. Anche se in apparenza  può sembrare una ricetta assai complessa, in realtà il risotto ai frutti di mare non richiede particolare perizia e abilità tra i fornelli, l’importante è scegliere accuratamente il pesce con cui preparare questa pietanza e dotarsi di un po' di pazienza. 
	Il risotto ai frutti di mare che vi proponiamo in questa ricetta è preparato utilizzando cozze, vongole, gamberi e calamari ma questa tipologia di pesce  può variare a seconda dei propri gusti o in base alla disponibilità del pesce.
	</p>
<h2>ingredienti</h2>
<ul>
	<li>Riso Carnaroli 320 g</li>
	<li> Cozze 1 kg</li>
	<li> Vongole 1 kg</li>
	<li> Calamari già puliti 400 g</li>
	<li> Gamberi di code 350 g</li>
	<li> Prezzemolo 1 ciuffo</li>
	<li>  Aglio 2 spicchi</li> 
	<li>Vino bianco 1 bicchiere</li>
	<li> Brodo di pesce 2 mestoli</li>
	<li> Olio extravergine d'oliva q.b.</li>
	<li> Cipollotto fresco 1</li>
	<li> Sedano costa 1</li>
	<li> Carote 1</li>
	<li> Peperoncino 1</li>
	<li> Sale fino q.b.</li>
	<li> Pepe nero q.b.</li>
</ul>
<h2>preparazione</h2>
<p>La prima cosa da fare per la preparazione del risotto ai frutti di mare è pulire il pesce. Per le vongole: sceglietele una per una scartando quelle rotte e mettetele a mollo (meglio se per una notte intera) in una bacinella piena d'acqua fredda. Passate poi alla pulizia delle cozze: pulitele le cozze, strofinandole con una retina di acciaio sotto l'acqua corrente.
Poi è il turno della pulizia dei calamari questi andranno eviscerati, spellati e lavati sotto acqua corrente, poi tagliateli ad anelli, quindi occupatevi delle code di gambero che devono essere private della corazza. 
Passate quindi alla cottura delle vongole e delle cozze. Prendete due casseruole capienti, in una versate le vongole e nell'altra le cozze. Copritele con un coperchio e fate cuocere a fuoco vivo fino a quando tutte le conchiglie non si saranno aperte (1-2) (serviranno pochi minuti). Quando le vongole e le cozze si saranno dischiuse, spegnete il fuoco, filtrate l’acqua con un colino e tenetela da parte (3).A questo punto sgusciate cozze e vongole (4), tenendo da parte qualche vongola e qualche cozza intera che vi servirà per la guarnizione finale del risotto ai frutti di mare (5). Poi passate alla cottura dei calamari. Preparate un battuto con il sedano e la carota e fatelo soffriggere insieme all'aglio (intero da eliminare successivamente o tritato) e al peperoncino (6),poi aggiungete i calamari; sfumate quindi con mezzo bicchiere di vino bianco e lasciate cuocere fino a quando saranno diventati teneri (7-8). Nel frattempo preparate il riso. In una casseruola capiente fate appassire la cipolla nell’olio a fuoco molto basso (9);quando la cipolla sarà diventata trasparente unite il riso carnaroli (10), fatelo tostare e aggiungete l’altra metà di vino bianco (11). Una volta che il vino sarà sfumato proseguite la cottura aggiungendo poco alla volta il liquido filtrato dei molluschi (12).Aggiungete i gamberi (13) ai calamari ormai teneri, unite il prezzemolo tritato e fate cuocere per 5 minuti; se necessario potete aggiungere un paio di mestoli di brodo di pesce (14-15). Trascorso il tempo sopra indicato, unite il composto di calamari e gamberi al riso e amalgamate bene, aggiungete poi anche le cozze e le vongole sgusciate (16-17). Terminate con tutti gli ingredienti la cottura del riso, regolate di sale e di pepe e spegnete il fuoco (18). Lasciate riposare il riso per un paio di minuti e se vi piace spolverizzate il risotto ai frutti di mare con una manciata di prezzemolo tritato. Servite il risotto ai frutti di mare guarnendo il piatto con le cozze e le vongole intere che avrete tenuto da parte. Buon appetito!
</p>
</div>
	



</body>
</html>